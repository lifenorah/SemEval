عضو : السلام عليكم ورحمة الله عندى مشكلة مع امى الحكاية بدأت بالشك الجامد هى انسان بطبعها شكاك .. وبدات تتطور الحالة من ان الناس بيشتموا عليها ل انهم بيعملوا عليها مؤامرة وعايزين يموتوها و مرة تقولنا ده بينطوا من البلكونة وبيخنقوها بالمخده وهى نايمة وانا اقولها ازاى بس يعنى هايخنقوكى على مراحل تقولى اه انا بقوم الاقى نفسى مكتوووم والمخدة واقعة جنب السرير وبعدين بدات تقول وبيدونى حقن من المجارى : ومرة تقول لا دول عايزيتن يموتوكوا انتوا عشان يحرقوا قلبى عليكوا بتفضل صاحية طول الليل وتمشى ف البيت وتبص ع البلكونة ورا الشيش بالليل اعتقادا منها ان فيه حد مستنيها تنام عشان يدخل يموتنا .. وصلت انها بتتهم بابا انه عايز يموت اخويا الصغير عشان يتجوز ومايبقاش عليه مسؤلية طفل صغير لانى انا واخواتى كبار وبس اخويا صغير اتفاهم معاها بالعقل تقولى انتى عبيطة مش فاهمة حاجه اعلى نبرة صوتى شويه عشان تعرف ان اللى بتعمله ده مش موجود واننا زهقنا من عمايلها تقعد تعيط وتقول قصص ان الكل مضطهدها وتعيط بحرقة ولما اصالحها ترجع تانى تقول نفس الكلام وانا اعصابى انا واخواتى وبابا تعبت ومش عارفين نعمل ايه مع العلم انها ذكية جدااا ف الحاجات التانية وعاقله يعنى مش بتشد فى شعرها وكده لا عادية بس بتعمل الحاجات دى وهى مصدقاها ;; ارجو الافاده الله يكرمكم :(((