عضو : السلام عليكم انا بنتى عندها 4 سنين ومن شهر تقريبا نزل دم فى البراز لونه احمر خاااالص وبينزل فى الدم نفسه وبعد ما البراز كله بينزل الاقى نقط دم بنتزل منها فى الحمام لكن مفيش دم بينزل فى الملابس الداخلية بتاعتها وكشفت عليها عند دكتور اطفال وادانى فلاجيل ومضاد حيوى وبرده الدم فضل ينزل رحت بعدها بكام يوم لدكتور باطنى ادانى فيتامين كاف نقط فى الفم ومضاد حيوى اوجمنتين وحقن برده مضاد حيوى وحبوب روتاسى 60 الدم الحمد لله معتش بينزل لكن بعدها برده بفترة تقريبا اسبوع رجع الدم نزل تانى فى البراز وعملت تحليل بول وبراز مفيش حاجة وقلت لدكتور الباطنة قالى كررى الدوا تانى لمدة اسبوع كمان كررته والدم معتش بينزل عدى اسبوعين كمان تقريبا ولقيت الدم رجع ينزل تانى مع البراز اكتر كمان من الاول مش عارفة اروح لدكتور تخصصه ايه ولا اعمل ايه واللى عندها ده يبقى ايه مش فاهمة حاجة بالله عليكوا افيدونى انا قلقانة جدااا جدااا على بنتىوحاسة انى واقفة عاجزة انى اعالجها ومش عارفة اعملها حاجة ارجو الرد سريعا اكرمكم الله