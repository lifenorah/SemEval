عضو : السلام عليكم لو سمحت انا عمري 21 سنة و بلبس نضارة بقالي 5 سنين بس بقالي فترة بتاع سنة كده لما بكون في أوضة ضلمة و أبص علي الساعة في الريسيفر بلاقي الأرقام بيبقي طالع منها خيال شبة الأرقام و نفس اللون و لو بصيت في اي لمبة صغيرة (ليد) سواء في ضلمة او الأوضة منورة بلاقي طالع منها شعاع و انا برضو لو مش لابس النضارة برضو نفس الحكاية روحت للدكتور عشان اغير كشف النضارة قالي دية اعراض الكشف القديم بس الشعاع و الخيال ده بشوفهم و انا مش لابس النضارة و ساعات بقوم من النوم و ألبس النضارة ببقي مش شايف كويس بيها و مش عارف أشوف وشوش الناس برضو بوضوح المشكلة دية بتبقي طول اليوم و بتختفي بس ما بتحصلش كل يوم بتحصل كل فترة كده إية أسباب المشاكل دية و إية اعراضها و خطورتها انا مش بعاني من أي أمراض الحمد لله شكرا